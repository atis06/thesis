\chapter{Összegzés} % Conclusion
\label{ch:sum}

A természetes szövegfeldolgozás és annak ágazata, a szemantikus reprezentációk mind akadémiai, mind ipari értelemben gyorsuló ütemben fejlődő területek, amelyek a mai napig rengeteg felderítésre váró lehetőséget tartogatnak. A numerikus ábrázoló algoritmusok teljesítményének növekedése olyan gyakorlati alkalmazások pontosságának javulását indukálják, melyek segítségével hatékonyan kiszűrhető a gyűlöletbeszéd a szociális médiából, vagy akár eredményesen felvehető a harc az álhírek terjedésével szemben. 

Diplomamunkám végeredménye egy kétirányú mondat- és paragrafusszintű előre tanított szemantikus reprezentációs modell, amely képes leképezni a magyar nyelven írt mondatokat a szemantikus térbe.

Magyar nyelvű tanítóadat a nyelv beszéltségéből fakadóan nem, vagy csak elvétve elérhető. A módszer tanításához használt adathalmaz előállítása nem igényel emberi címkézést, olcsó és a végtelenségig skálázható. Továbbá a tanításra szolgáló feladatok jellegéből fakadóan, az algoritmus jó eséllyel átültethető más kis és közepes nyelvre is.

A munkám során több, különféle magyar nyelvű adathalmazt vizsgáltam, melyek akár Word2Vec modellek, akár a bemutatott nyelvi modell létrehozására is alkalmasak lehetnek. Emellett konstruáltam egy olyan, a magyar nyelvű szemantikus reprezentációs algoritmusok teljesítményének összehasonlítására használható halmazt, amelyen bináris klasszifikáció végezhető az elemek érzelmi tartalma alapján.
 
A dolgozatban bemutatott modellek tanítása során számos paraméterrel és beállítással próbálkoztam, majd a legjobban teljesítő jelöltek ábrázolási pontosságát  kimértem a prezentált adathalmaz segítségével, továbbá összehasonlító elemzéseket végeztem rajtuk.

%TODO: EREDMÉNYEK
interpretálás



\section{Továbbfejlesztési lehetőségek}
A szemantikus reprezentációs módszerekben rejlő lehetőségek a mai napig ismeretlenek és feltérképezetlenek. A tanulás vagy vektorgenerálás során optimalizált paraméterbeállítások és kombinációk további teljesítménybeli javulást hozhatnak.

A jövőben érdemes lehet próbaképpen az SGD helyett más optimalizáló algoritmust választani, továbbá a mélyhálóban alkalmazott \textit{max pooling}-ot \textit{mean pooling}-ra cserélni.

A megfigyelések alapján a GloVe szóbeágyazási módszer jobb reprezentációs képességekkel bír, mint a Word2Vec, így célravezető lehet a beágyazási rétegben GloVe modellt használni.

Bizonyos esetekben a mélyebb architektúrák hatékonyabban tudják kinyerni a szekvenciális szöveges adatokból származó információkat. Ebből kifolyólag több egymásra illesztett BiLSTM, vagy akár BiGRU réteg együttes tanítása pontosabb végeredményhez vezethet.

Az általam létrehozott modellek mindegyike csupán előtanított, finomhangolást nem végeztem rajtuk. A \textit{transfer learning} segítségével finomhangolt modellek több esetben jelentősen jobban teljesítenek, továbbá a folyamat adatigénye is kisebb az előtanításénál. Az elkövetkező időben a meglévő neurális modelleket egy olyan feladattal tervezem tovább tanítani, amely során a háló célja egy értelmező kéziszótárból kinyert cikkek alapján kitalálni a cikkekhez tartozó szót.

Jelen működés szerint a maszkolt szavak közül csak a \textit{padding} token-ek kerülnek 0 súllyal a bemenetre. Ha sok ismeretlen szó található a tanítási halmazban, akkor a modellünk elfogulttá válhat az azokat reprezentáló token felé, így nehezebbé téve a tanulási folyamatot. Ennélfogva előfordulhat, hogy az ilyen token-ek nullával történő súlyozása jobb konvergációra készteti a modellt.

%több adat

\chapter*{Összegzés - folytatás}

A magyar nyelvű természetes szövegfeldolgozás dolgozatom által érintett ágazata egyelőre meglehetősen kezdetleges állapotú, ennek köszönhetően számtalan lehetőséget rejt. A jövőben olyan alkalmazási területek is elérhetik a kívánt pontosságot, melyek ma még igencsak limitáltak, így a mobiltelefonunkon található személyi asszisztensünkkel akár magyar nyelven is kommunikálhatunk.

Bízom benne, hogy az általam tanításra használt feladatok segítségül lehetnek a kis és közepes nyelveken létrehozandó modellek fejlesztésénél, továbbá a bemutatott mérési adathalmaz is hasznosnak bizonyul.



\section{Köszönetnyilvánítás}

köszönet